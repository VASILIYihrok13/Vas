<!DOCTYPE html>

<html lang="uk">

<head>
	<title> My life|Sport</title>
	<link href="https://stackpath.bootstrapcdn.com/bootstrap/4.1.3/css/bootstrap.min.css" rel="stylesheet">
	<link rel="stylesheet" href="css/style.css">
	<link rel="stylesheet" href="css/menu.css">
	<link href="https://fonts.googleapis.com/css2?family=Quicksand:wght@300&display=swap" rel="stylesheet">
	<link href="https://fonts.googleapis.com/css2?family=Permanent+Marker&display=swap" rel="stylesheet">
	<meta charset="UTF-8">
	<meta name="viewport" content="width=devise-width, initial-scale=1.0">
</head>

<body>
	<ul>
		<li><a href="HomePage.html">Моє життя</a></li>
		<li><a href="program.html" >Програмування</a></li>
		<li><a href="#sport" title="Ви вже тут">Спорт</a></li>
		<li><a href="happyness.html">Щастя</a></li>
	</ul>

	<h1>Sport</h1>
	<p>
		Звичайно ж усе почалося з футболу. Це, напевно, найбільш популярний на сьогодні вид спорту й, щиро кажучи, лише йому було під силу прокрастися в таке невеличке містечко як моє.
		В найдавніших своїх спогадах я раз по раз повстаю з м'ячем, на стадіоні, в школі, вдома, на ставку зимою( так ми грали в футбол на льоді), в друзів. В школі мені певно вдавалося
		найкраще контролювати м'яч, пробивати по воротах і т.д. Приблизно в 10-11 класі мене почали доганяти однолітки й перевершувати в деяких аспектах гри й це був ідеальний
		момент аби почати розуміти слово команда, бо наша гра дуже відрізнялася від гри старшого покоління і ми трималися один одного, майже щодня намагаючись, на той час безуспішно,
		перемогти в них. Нам не вистачало реалізації, хоча ми вважали що наша гра краща: ми робили більше передач, більше бігали й більше створювали моментів, але постійно програвало
 		Та це не зломило нас і ми залишилися вірними своїй грі. Дорослішаючи, ми вирівняли ситуацію й перевершили старше покоління, а поєднавшись з ними в команду суміли взяти декілька регіональних
		чемпіонств та кубків. Ми завоювали авторитет складного суперника, незважаючи на те, що команда з нашого села вже більше десятиріччя не була конекрентноспроможна й незважаючи
		на те, що у нас не було ані тренера, ані грошей.
	</p>
	<p>
		Зайнятися футболом було не складно: в селі він завжди на слуху, всі знайомі ще з дитинства обговорюють матчі збірної та ліги чемпіонів, усі гравці мали свою власну улюблену команду.
		Буде цікаво дослідити натомість чому я займався волейболом. В дев'ятому класі я вже досить непогано оволодів певними навичками гри в нападі та захисті й почав грати на регіональних
		змаганнях. Був період взимку, десь місяць - два, коли волейбол витісняв футбол і займав першу позицію. А якщо в тебе трішки виходить, то тебе запрошують грати, тож я почав грати
		зі старшими й набиратися досвіду. Здебільшого у волейбол грали ті ж самі, хто грав у футбол, робили таку-собі перерву, з деякими винятками. Велику роль у мотивації займатися
		цим видом спорту відіграв мій старший брат, який в той час вчився в університеті, і це були одні з найкращих й найцікавіших історій для мене, історії про університетські
		змагання. В них я бачив вершину професіоналізму й майстерності. Йому дійсно було цікаво розповідати, він захоплювався цим і я також почав. В 10 класі, після регіональних змагань
		мене запросили в команду, яку формували для обласних змаганнь. Я був у захваті, бо з усіх знайомих мені запрошували тільки мого брата й в 11 класі. Йому так і не вдалося
		поїхати через травму, тож це було справді досягнення для мене, бо це було щось нове. Ми не здобули ніяких призових місць, але я був в цілковитому захваті. У випускному класі
		я вже їхав у якості лідера команди й нам вдалося зайняти друге місце і це був успіх для мене. Після цього мене взяли в дорослу регіональну команду й пів року тричі на тиждень
		мені потрібно було їздити на тренування. Оскільки до містечка близько 15 кілометрів, а автобус їздить двічі на день, то  я виїжджав о третій аби потрапити о сьомій в спортзал.
 		Щоб вернутися додому мені доводилося знову ж таки чекати годину автобус, який скорочував відстань додому на 7-8 км, а там мене уже забирав тато на авто. Особливим моментом цього
		життя стали поїздки на різні змагання. Мені дуже подобалося це, тож, не маючи ніяких більше цілей в житті, я вирішив ще пограти у волейбол й поступив до Луцька на фізкультурний
		факультет. Там волейбол був ще на голову кращий та цікавіший, тож тепер я більше грав у нього, а у футбол - влітку. Чотири роки навчання повністю виправдали мої очікування:
		ми приймали участь у змаганнях, багато тренувалися, вивчали різноманітні комбінації та переміщення.
	</p>
	<p>
		Під кінець навчання у мене виникло бажання навчатися чомусь ще. Велику роль у виборі виду спорту зіграв мій друг з університету, який займався бойовими мистецтвами. Спочатку
		я спробував бої без правил, мені сподобалося але вистачило мене десь на 4 місяці. Потім друг порекомендував мені боксерську залу де займався сам, а там мене скерували в групу
		для новачків або точніше буде сказати: з новачків та людей які не прагнули виступати на якихось змаганнях. Бокс захопив мене більше: я купив собі все що потрібно, почав переглядати бої
		найкращих в цьому виді спорту, на ютубі додатково дивитися різні уроки й відпрацьовувати рухи з тренувань за будь-якої можливості. Загалом я тренуюся по три-чотири місяці
		потім роблю перерву десь на такий самий термін. Так виходить тому, що я часто переїжаю в пошуку роботи, але завжди повертаюся. Сумарно займаюся вже біля двох років, тож і
 		виходить у мене вже досить непогано. На майбутнє планую ще декілька таких періодів тренувань.
	</p>
	<p>
		Поза цим я ще два роки ходив до спортзали, три-чотири рази в тиждень. В період коли займався волейболом і боями без правил. Часто виходжу на пробіжки, теж періодами. Минулого
		літа я спробував теніс і мені дуже сподобалося, тож можливо це буде наступний вид спорту, якому буду приділяти більше уваги й почну тренуватися, не знаю. Надіюсь що так і
		станеться й видів спорту мені вистачить на все життя.
	</p>

	<img src="foto/Team3.jpg" alt="Чемпіони району">
	<img src="foto/football2.jpg" alt="Пробиваю по воротах">
	<img src="foto/team2.jpg" alt ="Срібна медаль з пляжного футболу">
</body>

</html>